<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body style="font-family: system-ui, -apple-system, BlinkMacSystemFont, 'Segoe UI', Roboto, Oxygen, Ubuntu, Cantarell, 'Open Sans', 'Helvetica Neue', sans-serif;">
    <h1>Általános relativitáselmélet</h1>
    <p>Az általános <i>relativitáselmélet</i> <b>Albert Einstein</b> 1915-ben közzétett geometriai elmélete a gravitációról,[2] és egyben a gravitáció jelenleg elfogadott legpontosabb, kísérletekkel is ellenőrzött leírása a modern fizikában. Valószínűleg az általános  tekinthető az összes létező fizikai elmélet közül a legszebbnek. Az általános <i>relativitáselmélet</i> általánosítja a <i><a href="https://hu.wikipedia.org/wiki/Speci%C3%A1lis_relativit%C3%A1selm%C3%A9let" target="_blank">speciális relativitáselméletet</a></i> és a <em>Newton-féle univerzális gravitációs törvényt</em>, a gravitációt az egyesített tér és idő, azaz téridő, geometriai tulajdonságaként írja le. Pontosabban, a téridő görbülete közvetlenül kapcsolódik a bármely jelenlevő anyag és sugárzás energiájához és impulzusához. A pontos kapcsolatot az <b>Einstein</b>-féle mezőegyenletek határozzák meg, amely nemlineáris parciális differenciálegyenletek rendszere.</p>
    <p>Az általános <i>relativitáselmélet</i> egyes előrejelzései jelentősen különböznek a klasszikus fizikától, különösen az idő múlása, a tér geometriája, a testek mozgása szabadesésben és a fény terjedése tekintetében. Ezekre a különbségekre példák a gravitációs idődilatáció, a gravitációs lencsehatás, a fény gravitációs vöröseltolódása és a gravitációs késleltetés. Az általános <i>relativitáselmélet</i> előrejelzései napjainkig minden megfigyelésben és kísérletben beigazolódtak. Habár az általános <i>relativitáselmélet</i> a gravitációnak nem az egyetlen relativisztikus elmélete, de ez a legegyszerűbb elmélet, amely konzisztens a kísérleti adatokkal. Megválaszolatlan azonban, hogy az általános <i>relativitáselmélet</i> hogyan egyeztethető össze a <span style="color: rgb(49, 156, 7);">kvantum</span>fizika törvényeivel, hogy a <span style="color: rgb(49, 156, 7);">kvantum</span>gravitáció teljes és önkonzisztens elméletét adja.</p>
    <p><b>Einstein</b> elméletének fontos asztrofizikai következményei vannak. Például megjósolja a fekete lyukak – olyan területek a térben, ahol a tér és az idő annyira eltorzultak, hogy semmi, még a fény sem szökhet ki –, mint a masszív csillagok végső állapotának létezését. Egyértelmű bizonyíték található arra, hogy bizonyos fajtájú csillagászati objektumok által kibocsátott intenzív sugárzást a fekete lyukak okozzák, például a mikrokvazárokat és az aktív galaktikus magokat, melyeket a stelláris fekete lyukak, ill. nagyon nagy tömegű fekete lyukak létezése okoz. A fény gravitáció általi elhajlítása a gravitációs lencsehatás jelenségéhez vezet, amikor ugyanazon távoli csillagászati objektum többszöri képe látható az égbolton. Az általános <i>relativitáselmélet</i> előrejelzi a gravitációs hullámok létezését is, ezeket azóta a <b><i>LIGO-Virgo együttműködés</i></b> közvetlenül meg is figyelte. Ezen kívül az általános <i>relativitáselmélet</i> az alapja a táguló világegyetem jelenlegi kozmológiai modelljeinek.</p>
</body>
</html>